Title: Ράβε – ξήλωνε

----

Text: 

Τα έργα του δημάρχου μας κοιτώ και καμαρώνω,
που φτιάχνει τους πεζόδρομους μία φορά το χρόνο.
Kι όσον ο πανδαμάτορας σε μια χρονιά τους φθείρει,
τόσο πολύ θυμίζουνε της…Άρτας το γιοφύρι!

Κι αφού κανείς δεν ξύπνησε ακόμα εισαγγελέας,
ν’ ανάψει και καθήκοντος και νόμου προβολέας,
να σταματήσει το κακό με τούτο το τερτίπι,
μόνος σου ράβε – ξήλωνε δουλειά να μη σου λείπει!

----

Tags: Πολιτική Σάτιρα

----

Date: 2016-09-20

----

Time: 06:00