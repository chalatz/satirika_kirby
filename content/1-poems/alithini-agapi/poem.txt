Title: Αληθινή αγάπη

----

Text: 

Η καρδιά μου είναι άδεια και τρομάζω!
Την ακούω που δουλεύει με ραχάτι,
αλλά όσο μεριμνώ κι όσο τυρβάζω,
δε μ’ αφήνει να της βάλω μέσα κάτι!

Την καρδιά σου δώθε-κείθε τη μοιράζεις!
Κάθε λίγο δίνεις κάποιο της κομμάτι,
αλλά ξέρεις πώς να την εφοδιάζεις
και γι αυτό την έχεις πάντοτε γεμάτη!

Την καρδιά μου να γεμίσω βρήκα τρόπο
Στης αγάπης την πηγή έβαλα βρύση,
που όλο τρέχει και χωρίς κανένα κόπο
την αφήνω μέχρι πάνω να γεμίσει!

 Έτσι τώρα την κρατώ πάντα γεμάτη,
ώσπου ήρθε η στιγμή να δω ανύποπτα,
στη γεμάτη πως χωράει ακόμα κάτι,
μα στην άδεια δε χωράει ποτέ…τίποτα!

----

Tags: 

Λυρικά

----

Date: 2016-06-02

----

Time: 16:00