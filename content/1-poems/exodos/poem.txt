Title: Έξοδος

----

Text: 

Τ’ όνειρο και την ελπίδα              
στης ζωής την ξυνωρίδα
έζεψες νωρίς-νωρίς,
μα χωρίς να προχωρείς!
                               
Κι απ’ του χρόνου τη λεπίδα
κόπηκαν τα γέμια σου είδα
κι έγινες βαρύς-βαρύς
και στη λάσπη ολιγωρείς!
 
Σαν μπροστάρης, σαν γκεσέμι
ζέψε το καινούργιο γκέμι
κι απ’ της λάσπης τη χωσιά
 
σπρώξε, τράβηξε, περπάτα!
Είναι παρακεί μια στράτα,
που κυλά στη δημοσιά!

----

Tags: 

Λυρικά

----

Date: 2016-05-27

----

Time: 08:00