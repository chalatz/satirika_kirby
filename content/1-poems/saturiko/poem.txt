Title: 

Σατυρικό

----

Text: 

Των κόρφων σου η ρεματιά,
δίλοφο…μέτωπο αρραγές,
άρπαξε σύγκαιρα φωτιά
και στις βραγιές και στις πηγές!

Να μού σαλέψει πάει ο νους!
Πώς να σε σβήσω;Πού να πιάσω;
Αν θα σ’ αγγίξω στους…κρουνούς
φοβάμαι μήπως…λαμπαδιάσω!

 Άιντε να σβήνω πυρκαϊά
μέσα στα δύσβατά σου όρη
κι ενώ φουσκώνουν σα μαγιά
οι δυο σου…κανονιοφόροι!

Κι όμως θα πέσω στη φωτιά!
Ποτές δε φείδομαι τους κόπους
 όσο κι αν μοιάζει αποκοτιά
να σβήνω φλόγες…διμετώπους!

Από τον κίνδυνο μεθώ!
Θα πέσω εθελοντικά!
Τιμή μου να…πυρποληθώ
Με τέτοια…πυρομαχικά!

----

Tags: Ερωτική Σάτιρα

----

Date: 2016-07-05

----

Time: 08:00