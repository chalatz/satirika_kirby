Title: Η  Σεβαστή

----

Text: 

Του Κυριάκου η Σεβαστή
όλη τη σαρακοστή
βγάζει μεσημέρι-βράδυ
με βρεγμένο παξιμάδι
 
και μονάχα Κυριακές
ρίχνει λάδι στις φακές.
Kι όταν το ψυχοσαββάτο
με τα κόλλυβα στο πιάτο
 
 πάει να λειτουργηθεί
και να ξομολογηθεί,
λησμονά τα κρίματά της
κι όλα τ’ αμαρτήματά της
 
κι αραδιάζει μοναχά,
ώσπου τον λιποψυχά,
στον καημένο παπά-Γιάννη
τι και ποιος της έχει…κάνει!

----

Tags: Κοινωνική Σάτιρα

----

Date: 2017-05-24

----

Time: 09:00