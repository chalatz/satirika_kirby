Title: Θαλασσινό

----

Text: 

Φρέσκος αγέρας καλοσυνάτος
σπρώχνει το μπάρκο για τ’ανοιχτά
κι ο ουρανός κραυγές γεμάτος,
ομάδι γλάροι κρώζουν πνιχτά.

Ο καπετάνιος Γερολυμάτος
πρόσω διατάζει στα φωναχτά
κι ο παιδοναύτης αίλουρος-γάτος
δένει τις γάμπιες σφιχτά-σφιχτά!

Φλόκοι φουσκώνουν και παπαφίγκοι,
γερτό το σκάφος και πλαγιαστό,
πορεία μέθης και στο μελίγκι

με το ταξίδι κι ευχαριστώ
τον πελαγίσιο τον Ποσειδώνα,
που ’μαι κομμάτι μες στην εικόνα!

----

Tags: 

Λυρικά

----

Date: 2019-08-04

----

Time: 10:00