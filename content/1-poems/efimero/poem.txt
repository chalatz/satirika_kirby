Title: Εφήμερο

----

Text: 

Χωρίς να πάρω ανασασμό
απ’ τη λεπτή σου μέση
σ’ άρπαξα για το θερισμό
χερόβολο στη δέση!

Τα σώματά μας δυο πανιά
και μπάρκο το λιβάδι
κι ο έρωτας στη θημωνιά
ρίχνει φωτιά και λάδι.

Μα στο ταξίδι μας αυτό
ο πόντος κούνα-κούνα
μας ζάλισε κι ήταν γραφτό
να χάσουμε τη σκούνα. 

Τώρα στις χέρσες ερημιές,
ζωή πόσα δεν κρύβεις,
μείναμε δύο καλαμιές
στο δίστρατο της ήβης!

----

Tags: 

Λυρικά

----

Date: 2016-05-25

----

Time: 10:00