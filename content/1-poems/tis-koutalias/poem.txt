Title: 

Της κουταλιάς

----

Text: 

Το φιλί της το κεράσι
ζήτησα να με κεράσει
και μου λέει: «Δε στο δίνω!»
Κι όμως μου προσφέρει πρώτο,
σοροπαρισμένο φίνο,
το φιλί το… περγαμότο!

Αντιπροσφοράς ρεγάλο
τι μου ήρθε να της βάλω
το φιλί…μελιτζανάκι!
Αλλά κει που την τρατάρω
ξερογλείφτηκε λιγάκι
και μου ζήτησε…κουμπάρο!

Τι σερμπέτι! Τι σιρόπι!
Εκολλήσαμε οι ανθρώποι
στο…φιλί το μελωμένο…
Ω! Ψυχή μου στα Πατήσια!
Ίσα – ίσα προλαβαίνω
τον κουμπάρο για…βαφτίσια!!

----

Tags: 

Λυρικά

----

Date: 2016-05-12

----

Time: 10:00