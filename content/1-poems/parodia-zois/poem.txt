Title: Παρωδία ζωής

----

Text: 

Ζούμε τα ίδια και τα ίδια,
μες στη βρωμιά σαν τα σκαθάρια,
σε πόλεμο με τα λιοντάρια
και δηλητηριώδη φίδια!

Στα πόδια του λαού βαρίδια,
των νέων έμειναν τ’ αχνάρια,
μας διαφεντεύουν τα ντουβάρια,
στης χώρας μας τ’ αποκαϊδια!

Και προσπαθούν να λύσουν τάχα,
προβλήματα που εκείνοι φέραν
κι ενώ, λαέ, χαζεύεις, χάχα

 παίρνεις μορφή πέτρινης στήλης,
αντί να τους διαολοστείλεις,
να φθάσουνε στο…υπερπέραν!

----

Tags: 

Λυρικά

----

Date: 2019-07-02

----

Time: 08:00