Title: Η σημασία της στιγμής

----

Text: 

Της κάθε ημέρας τις στιγμές
τις σπέρνω μία-μία,
από χιλιάδες αφορμές
και σ’ όλα τα σημεία,

όπου οι βραγιές μου σε γραμμές,
σ’ αυτή  την πανσπερμία
των σπόρων δίνει τις ορμές
η γη με προθυμία!

Αυλάκια γύρω απ’ τις βραγιές,
τους σπόρους μου ποτίζουν
κι αυτοί ανθίζουν με μπογιές,

κι όλη τη γη στολίζουν
κι έτσι κυλάει μου η ζωή,
σαν η στιγμή μου ευζωεί!

----

Tags: 

Λυρικά

----

Date: 2019-07-29

----

Time: 10:00