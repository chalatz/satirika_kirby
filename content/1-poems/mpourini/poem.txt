Title: 

Μπουρίνι

----

Text: 

Σκύλος μπατάρισε καιρός
κι όπου φαγκρίζω τη ματιά
έρχεται πάνω μας εχθρός
το ανεμοβρόχι του νοτιά.

Σπάει των κυμάτων ο χορός
στην πλώρη και με τη φωτιά
της αστραπής φαίνεται αφρός,
που ξεμπαρκάρει με βουτιά!

Λες και περπάτησε ο Θεός
κόβει το κύμα μονομιά,
πριν κακοπάθουμε ζημιά.

Κι ο καπετάνιο-Νικολός
με χαμογέλιο αχνοσβηστό
καντήλι ανάβει στο Χριστό!

----

Tags: 

Λυρικά

----

Date: 2019-08-02

----

Time: 10:00