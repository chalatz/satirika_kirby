Title: Ερωτικό  II

----

Text: 

Γιατί μικρό με κέρασες ένα φιλί μονάχο;
 Ήθελα δύο τα φιλιά ζευγάρι για να τα ’χω!
Ένα μονάχα κι ορφανό, βάλ’ το καλά στο νου σου,
ποτέ δε θα ’ναι αρκετό να πιω τόσους χυμούς σου!

Έλα! Θέλω το δεύτερο φιλί σου να μου δώσεις
και στο θεό το φτερωτό, αφού με παραδώσεις,
κάθε καινούργιο σου φιλί στον κύβο ύψωσέ το
και μέχρι και τη νιοστή πολλαπλασίασέ το!

Ώσπου να πάρουμε φωτιά μ’ ένα φιλί φλογάτο
και να συνομιλήσουνε τα πάνω με τα κάτω,
κι εμείς να μάθουμε φαρσί με τα φιλιά τα τόσα
απ’ έξω κι ανακατωτά του έρωτα τη…γλώσσα!

----

Tags: 

Λυρικά

----

Date: 2016-06-02

----

Time: 16:00