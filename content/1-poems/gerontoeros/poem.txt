Title: Γεροντοέρως

----

Text: 

Λαύρος γέρο-διπλωμάτης,
διάβολος να τόνε πάρει,
της εβδόμης παραβάτης
χήρα πρεσβευτού κορτάρει.

Είναι στα εξήνταεφτά της
μα στο λαύρο παλικάρι
ανασκώνει τον ταφτά της
και χυμάει το λιοντάρι!

Αν σε βρει τοξότης έρως
τι θα πει αν είσαι γέρος
και του κόσμου…μόμολο.

Σ’ όποια σφαλισμένη θύρα
έχεις για κλειδί την πείρα
και τη γλώσσα…πόμολο!

----

Tags: Ερωτική Σάτιρα

----

Date: 2019-02-18

----

Time: 09:00