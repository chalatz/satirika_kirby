Title: Οι ανήθικοι

----

Text: 

Ζούμε την εποχή των ανηθίκων,
που μας μιλούν με πάθος για το ήθος!
Άνθρωποι, σε τεράστιο το πλήθος
κοντράρουν τον Δαρβίνο των πιθήκων! 

Μέτρο δεν έχουν μήτε το προσήκον!
Πού θα βρεθεί γι αυτούς Λυδία λίθος;
Καμιά καρδιά δεν έχουνε στο στήθος,
ταιριάζουν πιο πολύ σ’ αγέλη λύκων!

Είναι καρφί στο μάτι του αιώνα,
άνθρωποι που πλασμένοι κατ’ εικόνα
κι ομοίωση των άγριων θηρίων

φόρεσαν τα κασμήρια με τις βάτες,
έβαλαν τις μεταξωτές γραβάτες,
ένδυση κατ’ ευφημισμόν κυρίων!

----

Tags: 

Λυρικά

----

Date: 2019-07-08

----

Time: 10:00