Title: 

Ο μυστικοπαθής

----

Text: 

Αυτά που νιώθω κρύβω κι ας πονώ!
Πώς να τα πω, που κάποιος θα πονέσει
χωρίς να ξέρει τον ωκεανό
των πόνων μου, για να με συμπονέσει;

Τον εαυτό μου πάντα δαπανώ
κι άλλους δε φέρνω στη δική μου θέση,
γιατί τον βρίσκω πιο μηδαμινό
τον πόνο κι ό,τι θα μου προκαλέσει!

Από τους πόνους έχω σιτευτεί
κι έτσι μες στη ζωή μου προχωράω
με τη μυστικοπάθειά μου αυτή,

το πνεύμα καταφέρνω να έχω πράο,
 γιατί σαν ένας μυστικοπαθής
μένω σκληρός στο πόνο κι απαθής!

----

Tags: 

Λυρικά

----

Date: 2019-07-03

----

Time: 09:00