Title: Παιχνιδίσματα

----

Text: 

Μη μού ζητάς το «σ’ αγαπώ» ν’ ακούσεις από μένα!
Ορκίστηκα να μη το πω ποτέ και σε κανένα!
Κι αν επιμένεις να στο πω, τόσο πολύ σε πάω,
μικρό μου, που δε σ’ αγαπώ, αλλά σε…αγαπάω!

Από τα βάθη της καρδιάς, όταν είναι βγαλμένο,
δε λες ποτέ το «σ’ αγαπώ» με το συνηρημένο,
αλλά με τ’ ασυναίρετο να νιώσεις κάτι ακόμα
τον όγκο τον τεράστιο του ρήματος στο…στόμα!

----

Tags: 

Λυρικά

----

Date: 2016-05-26

----

Time: 10:00