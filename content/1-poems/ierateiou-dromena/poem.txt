Title: 

Ιερατείου δρώμενα

----

Text: 

Του παπά η πρεσβυτέρα
δέκα χρόνια νεωτέρα
ήταν του εφημερίου,
από θέλημα…Κυρίου!
 
Μα δεν ήταν ό,τι κι ό,τι,
ήταν ανιψιά δεσπότη
 και προς τον παπά ρεγάλο
προξενιό απ’ τον μεγάλο!
 
Καθώς όταν ήταν διάκος
του δεσπότη κι αυτή τάκος,
τα ’φτιαξαν στο επιτόπου
μεσιτείες του…επισκόπου!
 
Γιατί σε παπά-Διονύση,
για να τον χειροτονήσει
έπρεπε να τον παντρέψει
και γυναίκα να τον…ζέψει!
 
 Αλλ’ αμέσως με το γάμο
πήρε πρέφα η Μαλάμω
ότι του παπά η στύση
είχε…αλλαξοπιστήσει!!
 
Φαίνεται στο επισκοπείο
κάτι γίνονταν, τ’ οποίο
τ’ ανδρικό του, πλέον, φύλο
το ’κανε…φτερό και φύλλο!
 
Κι όταν είπε του ιεράρχη
το τι πρόβλημα υπάρχει,
προτού καν να της μιλήσει,
είχε κιόλας βρει τη λύση…                                
 
«Άκου, παπαδιά μου, άκου
και μη χολοσκάς του κάκου!
Ένα διάκο θα σας στείλω
και συ δώσε του το…μήλο!»
 
Κι έφαγε το μήλο ο διάκος
και της παπαδιάς ο σάκος
γέννησε και είδε πας τις
τι αξίζει ο…παπάς της!

----

Tags: Κοινωνική Σάτιρα

----

Date: 2017-05-07

----

Time: 17:00