Title: Πέρα βρέχει

----

Text: 

Οσάκις η γυναίκα μου μιλά,
βρήκα πως είναι μάλλον πιο καλό,
να κάνω πως ακούω σιωπηλά
κι απλά να της γλυκοχαμογελώ!
 
Μες στο μονόλογό της τότε αυτή
πως συμφωνώ πιστεύει εγώ ενώ,
κλειστό κρατώντας κάθε μου αυτί,
ποτέ δε δείχνω πόσο… διαφωνώ!
 
Τη σύμφωνή μου γνώμη αν καμωθώ,
γλιτώνω χίλιες δύο αντεγκλήσεις,
γι αυτό χωρίς πολύ να προσπαθώ
βρίσκω με το χαμόγελο τις…λύσεις!

----

Tags: 

Αυτοσαρκασμοί

----

Date: 2017-03-17

----

Time: 09:00