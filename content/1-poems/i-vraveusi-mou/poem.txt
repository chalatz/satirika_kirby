Title: 

Η βράβευσή μου!

----

Text: 

Στον πρόσφατο διαγωνισμό «Παύλου Πολυχρονάκη»,
του ποιητή της σάτιρας και φίλου εξ απορρήτων,
για δύο που βραβεύτηκαν ήταν σωστή φενάκη,
γιατ’ ενώ βγήκα δεύτερος, πήρα βραβείο… τρίτον!
 
Και αν ο «Βλάβας» πρώτευσε την πάτησε ορισμένως,
γιατί τον υποβάθμισαν κι αυτόν κι άνευ ετέρου
σφετεριστής της θέσης μου έγινε ο καημένος
κι αντί βραβείου της πρωτιάς έλαβε του…δευτέρου!
 
Γι αυτό, λοιπόν, παρακαλώ το πρακτικό να πάρω
της βράβευσής μου ως δεύτερου και σ’ όποιον με ρωτήσει
θα δείχνω τ’ αποδεικτικό, αφού το κορνιζάρω,
πλάϊ απ’ το βραβείο μου να μη μ’ αμφισβητήσει!

----

Tags: 

Αυτοσαρκασμοί

----

Date: 2016-12-19

----

Time: 09:00