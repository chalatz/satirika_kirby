Title: Ο νομοταγής

----

Text: 

Για εβδομήντα πέντε τόσους χρόνους
από γεννησιμιού μου επί της γης,
έζησα με τις πίκρες και τους πόνους,
πιστός πολίτης και νομοταγής!

 Έζησα για να ζω τους φανφαρόνους,
της δεύτερης και τρίτης διαλογής,
μόνος και με χιλιάδες άλλους όνους,
γαϊδάρους της καλής διαγωγής!

Κι ακόμα γλείφω αυτή την καραμέλα,
για υπομονή κι ακόμα υπομονή
κι από νομοταγής πάνω στην τρέλα,

θα σπάσω κάθε μία φλεγμονή,
γιατί κι η καραμέλα μου που λιώνει,
μου δείχνει κι η ζωή μου πως…τελειώνει!

----

Tags: 

Λυρικά

----

Date: 2019-07-01

----

Time: 07:00